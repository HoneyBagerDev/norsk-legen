---
title: Про Norskprøven та поради перед складанням
date: 2024-09-04T22:00:00.000Z
lastmod: 2024-09-26T22:00:00.000Z
Summary: 'Про іспит в загалому, його тривалість, частини та поради з підготовки.'
draft: false
---

![Swords](/img/norskproven/swords.jpg)
*Stavanger - Aug 2023*

Norskprøven це офіційний іспит з норвежської мови. Він дає право працювати в державних установах, поступати в університет та вважається єдиним точним показником вашого рівня мови.

Якщо ви є учасником програми в інтроцентрі, то в більшості комун перша спроба цього тесту є безкоштовною.
На разі я складав частину A2/B1, тому далі буде досвід та рекомендації цього рівня на складання тесту до B1.
Перевірити ваш рівень ви можете пройшовши тестові завданя на офіційному сайті.
Іспит складається з 4 частин: це читання, слухання, говоріння та письмо.

## Читання

Триває 75 хвилин та поділене на 3 частини. Перші дві оцінять ваш рівень, остання та найдовша (45 хвилин), надасть завдання в залежності від вашого рівня. Перша та друга частини мають по приблизно 7 питань. В останній приблизно 20 питань.

Структура оцінювання рівня знань:

![](/img/norskproven/norskproven-vurdering.png)

Вам необхідно буде виконувати завдання, які повʼязані з розумінням тексту. Наприклад, буде написано 4 думки і треба буде вказати, хто вважає що, "проблем з глобальним потеплінням взагалі немає", або вказати хто має професію лікаря. В основному, треба буде показати що ви розумієте, про що йдеться в тексті.

Порада з підготовки: читати та розуміти тексти з підручників **Stein på stein** та **Her på breget.**

## Слухання

Триває від 30 до 60 хвилин. Також поділене на 3 частини аналогічно читанню. Завдання будуть на розуміння прослуханого. Наприклад, "де працює людина", "коли відкривається дитячий садок", "чого не вистачало в готелі де проживав розповідач". Особливість слухання в тому, що тест не зупиняється. Якщо у вас завдання А1-B1 рівня, то аудіо буде програватись по 2 рази. Якщо завдання В2 рівня, то аудіо програється 1 раз.

Порада з підготовки: аудіозавдання на сайті до підручників та живе спілкування з норвежцями. Якщо ви не в Норвегії, то можна знайти репетитора на BUKI, або якщо володієте англійською мовою, то italki. На самому початку вивчення мови я використовував LingQ, що здалось доволі еффективним для здобуття A1/A2 рівня.

## Писання

Для рівеня А2-В1 завдання дається 90 хвилин. Вам треба написати 3 тексти: перший це описати картинку, другий написати лист зі скаргою, останній, це текст на вільну тему. Кількість символів до кожного завдання обмежена - від 200 до 400. Необхідно знайти баланс між тим, щоб написати на необхідну кількість символів та повністю розкрити тему.

Порада з підготовки: знайти приклади тем, які можуть випасти на іспиті та писати тексти в Chat GPT для перевірки. Мій промпт виглядав так: "Я готуюсь до іспиту з норвежської мови та ти мій вчитель. Я написав текст, де необхідно виправити помилки, порахувати кількість слів та оцінити рівень від A1 до B2, Далі йде текст: ... "

## Говоріння

Триває приблизно 20-25 хвилин. Ви сідаєте з випадковим сдавачем іспиту. Перше завдання індивідуальне, де вам потрібно буде розмовляти на тему, яку надасть викладач. Друге, ви спілкуєтесь з напарником. Третє завдання, також індивідуальне, але тема буде на рівень вище. Головні поради по цій частині, це зупинитись тільки коли екзамінатор скаже. Під час діалогу показати дійсно діалог: задавати питання напарнику та обрати протилежну думку. Наприклад, напарник вважає, що необхідно дітей віддавати в дитячий садок, тому що там викладачі знають, як навчати. Ви вважаєте, що краще домашнє навчання, тому що ви можете контролювати, що дитина вивчає.

Після здачі іспиту, результат прийде вам на пошту приблизно через 3 тижні.

[Більше інформації про те, як я готувався до складання іспиту.](/articles/norskproven-preparing)

**Корисні посилання:**

[Інформація про іспит](https://prove.hkdir.no/norskprove-a1-b2/les-om-proven-norsk-A1-B2)

[Тестові завдання Norskprøven](https://prove.hkdir.no/norskprove-a1-b2/ov-til-prove-norsk-A1-B2)
