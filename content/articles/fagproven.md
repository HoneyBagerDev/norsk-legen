---
title: Що таке Fagprøven?
date: 2024-10-05T22:00:00.000Z
lastmod: 2024-10-05T22:00:00.000Z
Summary: >-
  Про медичний іспит для лікарів, які хочуть працювати в Норвегії, рекомендації
  з підготовки, ціна.
draft: false
---

![](</img/fagproven/june 2024.webp>)
*Rogaland, Norge - Juni 2024*

Fagprøven це державний іспит в Норвегії, який перевіряє рівень медичних знань у лікарів. Він складається з 3 частин: тестової, усної та клінічної.  Складання кожної частини займає один день. Місце його складання, це тільки в Осло. Складати іспит його можна після отримання рівня В2 з норвежської мови та отримання дозволу від Helsedirektoratet. Якщо порівнювати з українськими іспитами, то це як КРОК, ОСКІ та державні іспити.

Після отримання дозволу у вас є 3 спроби та 3 роки, що б його скласти.

## Тестова частина

Складається з 140 питань. У вас будуть тести, як з базових дисциплін (біохімія, фармакологія, фізіологія і т.д.), так і з клінічних. Для скаладання необхідно отримати мінімум 65%. Для підготовки рекомендується використовувати тести попередніх років та рекомендовані підручники (напр. Allemennmedisin). Зазвичай їх можна купити на finn.no.

**Приклади тестів з попередніх років перекладені на українську мову:**

**Тест №9 осінь 2022 рік:**

Молода випускниця, садівник, 21 рік, звернулася до сімейного лікаря після того, як напередодні їй стало погано на роботі. Вона зблідла, відчула запаморочення і тремтіння. Вона втратила свідомість, але прокинулася через кілька секунд. Під час нападу вона не відчувала задишки, але почувалася погано решту дня. Колега по роботі не помітив ніяких судомних нападів. Напад стався відразу після того, як вона побувала в теплиці і принесла різдвяні зірки (пуансеттії). Вона повідомляє, що раніше була здорова і ніколи не мала подібних симптомів, ні на роботі, ні вдома. Не палить, не приймає ліків і не вагітна. Вона не повідомляє про симптоми з боку дихальної системи чи шлунково-кишкового тракту у зв'язку з подією. Під час обстеження у неї немає висипу, артеріальний тиск і пульс у нормі. Загальний огляд без зауважень.

Яка найбільш ймовірна причина інциденту?

A. Епілептичний напад

B. Анафілактична реакція

C. Гостра стресова реакція

D. Симптоми отруєння

**Правильна відповідь: D: Симптоми отруєння**

**Гостре отруєння може проявлятися раптовою появою симптомів, які потім можуть самі по собі зникнути. Картина симптомів у цьому випадку найбільш узгоджується з отруєнням. У садівництві можуть використовуватися різні засоби захисту рослин, які здатні викликати подібні симптоми отруєння.**

**Тест №19 осінь 2022 рік:**

21-річна жінка звернулася на прийом до чергового лікаря через вагінальну кровотечу. Остання менструація була 6 тижнів тому. Тиждень тому зробила тест на вагітність, який був слабопозитивним. Вона відчуває легкий ниючий біль у животі, менш інтенсивний, ніж під час нормальної менструації. Загальний стан добрий. Під час гінекологічного огляду шийка матки закрита, спостерігається незначна кровотеча. Матка трохи збільшена, трохи болюча, новоутворень з боків немає.

Яка найкраща стратегія для визначення, чи є вагітність нормальною або патологічною?

A. Взяти цитологічний мазок із шийки матки та тест на хламідію/гонорею для визначення іншої причини кровотечі

B. Направити до лікарні на УЗД протягом кількох днів для підтвердження життєздатної внутрішньоматкової вагітності

C. Зробити аналіз на рівень хоріонічного гонадотропіну (hCG) сьогодні і повторити через 2 дні

D. Терміново направити до лікарні з підозрою на позаматкову вагітність

**Правильна відповідь: C: Зробити аналіз на рівень хоріонічного гонадотропіну (hCG) сьогодні і повторити через 2 дні.**

**Пацієнтка перебуває в доброму загальному стані і немає ознак гострого, загрозливого стану, який потребує негайної госпіталізації. Як загальний лікар, у вас, ймовірно, немає доступу до вагінального УЗД (абдомінальне УЗД може виявити життєздатну внутрішньоматкову вагітність з 7 тижня). Тому найкращим підходом буде вимірювання рівня hCG у сироватці крові: подвоєння рівня протягом 2 днів сильно свідчить про нормальну вагітність. Після цього можна перейти до таких досліджень, як цитологія шийки матки чи тест на хламідію. Якщо зростання рівня hCG буде слабшим за подвоєння, це може вказувати на патологічну вагітність. Зниження рівня hCG найчастіше свідчить про спонтанний викидень, при якому зазвичай спостерігається вагінальна кровотеча і можливе виділення залишків вагітності через шийку матки. У випадках сильних кровотеч, сильного болю або погіршення загального стану потрібна консультація зі спеціалістом.**

**Тест №68 осінь 2022 рік:**

76-річна жінка звернулася до лікаря через біль у лівому стегні та сідниці, який триває вже вісім місяців. Вона зазначає, що біль виникає, коли вона підіймається до будинку після того, як забере газету з поштової скриньки. У неї відомий діабет і гіпертонія. Вона кинула палити 7 років тому. Під час огляду ви виявляєте слабкий пульс у паху і, можливо, підколінній артерії з лівого боку, тоді як на правій стороні пульс добре відчувається.

Де в неї найбільш ймовірно знаходиться артеріальний стеноз?

A. Venstre arteria femoris superficialis

B. Venstre arteria iliaca communis

C. Venstre arteria profunda femoris

D. Abdminal aorta

**Правильна відповідь: B. Venstre arteria iliaca communis**

**Біль у ділянці, яка відповідає кровопостачанню від лівої спільної клубової артерії.**

## Мовна частина

Як і в тестовій частині, питання будуть з дисциплін усіх 6 курсів медичного університету. Іспит триває 30 хвилин. У екзамінатора є референс правильної відповіді, і він буде порівнювати наскільки вона співпадає з вашою відповіддю.

## Клінічна частина

В останній частині у вас будуть станції з пацієнтами. Вам необхідно буде провести обстеження та поставити правильний клінічний діагноз.  Роль пацієнтів будуть грати актори. Буде 10 станцій та 7 хвилин на 1 станцію.

Тести та завдання дуже схожі з тим, що ми мали в університеті. Тому основний акцент треба зробити на вивченні мови.

Ціна за весь іспит на 2024 рік складає 49000 крон (16333 крон за 1 частину).

**Корисні посилання:**

[Інформація про Fagprøven з офіційного сайту](https://www.med.uio.no/studier/fagproven/)

[Інформація про тестову частину іспиту](https://www.med.uio.no/studier/fagproven/digital-skriftlig-eksamen-for-fagproven/)

[Тести з попередніх кроків](https://www.uio.no/studier/program/medisin/tidligere-eksamensoppgaver/fagproven/)
